B263-MOSE SABBAT

1
Mevak m'akui me nlem abui
Éyoñe Sabbat a kui,
Môse Zambe a nga batan,
Môs étyi, môse awo'an.

Nkañse:
M'aye bo te bo ésaé,
Ve ke Sikôlô Sabbat.
A bo mbunane wome na ô ya,
Mba môs étyi ya Sabbat.

2
Beyeñ a bôte ya nda jam,
Bongô, binga a befam,
Tyé bi ak'ésulane Sabbat
Ane Yésus tyé Sabbat.

3
Bidi bi nga so yôp été,
Ke bi nga so be Nkôté ?
A nji ke lôme  bie Sabbat,
Momo, te jôm môs ôte.

4
Éyoñ bi aye kui nlame yat
A ba be nga nye'e Saabbat,
Tate émien a ye bi kat
Abeñe foé ya élat.