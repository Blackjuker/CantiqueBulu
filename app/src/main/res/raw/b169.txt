B169
AKUME DAM, DUMA DAM
H.L. 62

1
Akume dam, duma dam
A mvo'é ya nyôle jam
Bi ne, nge ma buni na
Krist a kôté ya ma.
Me ne njalan a ndi nlem
Ma buni wo, Nnyi wom
Mbunan wo bo me wulu,
A me ne te ko woñ.

2
Jé é ne va abé dam ?
J'éne yeté me nlem ?
Ve meveñe môé a Tat, 
Nalé fe metyi môé.
Yésus a sôpe abé,
A vaa mvine ya nlem.
A bo na belo bese
Be bi éto fili.

3
Si ése étame zu
Mebo me Nkôté wé,
Abé ése a nga bo,
A jamé mbo abé.
Mvame jé é ne anen,
A nga tope awu,
A viane ve mbo abé
Enyiñ ya nnôm éto.
			R.L.L.

