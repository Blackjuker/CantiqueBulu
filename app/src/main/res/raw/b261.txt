261
MBA MEVAK ANE M'AZU LI'BISAE
H.L. 171

1
Mba mevak ane m'azu li'
Bisaé biam éyoñe ji, 
Môse Sabbat ô tatéya
Si nyô, nde fe yôp été,
Mame tyé ma ke nda Zambe,
A kuli nye nleme wom,
Ma lane a nye meye'elan,
Ve mevak, ve mevak !

2 
M'afombô si, bilé bise,
Ma wô'ô tyiñe ya Zambe,
To'o na mefup, to'o na mefan, 	
Bia simesane Zambe. 			
Anon ése, nde fe na sam,
Bia se'e nyô a nga té bie,
Minkôle fe mia kañe nye,
Ve mevak, ve mevak !

3
Môse Sabbat ône mba môs,
Bia jome fe minkôkon.
Bobenyui bia volô fe be,
Ke bia kômbô liti na,
Zambe a nga té biôm bise
A kômbô bise bi nyiñ. 
Nde bia bia nye'e biôm a nga té,
Ve mevak, ve mevak !

4
Ya! Bi ne fo'o mevak abui
Eyoñe bi to si nyô.
To'o na bi bili mam abui,
Bia li'mese môse wu.
Bia tyek awo'one ya yôp
Bi ngenan bito si nyô,
Bia yange Sabbate ya yôp,
Ve mevak, ve mevak !
			R.L.L.
